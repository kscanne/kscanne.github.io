---
title: "Gramadóirí Gaeilge: an chéad ghlúin eile"
collection: talks
type: "Talk"
permalink: /talks/2025-11-14-talk
venue: "An teangeolaíocht chorpais i dteangacha na hÉireann"
date: 2025-11-14
location: "Dublin City University, Dublin, Ireland"
---

Achoimre: Chruthaigh mé seiceálaí gramadaí darb ainm An Gramadóir níos mó ná fiche bliain ó shin. Cur chuige thar a bheith simplí a bhí ann — clibeálaí ranna cainte in éineacht le cúpla míle riail ghramadaí a scríobhtar le sloinn rialta.  Tá sé éifeachtach mar uirlis do bhunfhoghlaimeoirí agus fiú do dhaoine a bhfuil Gaeilge mhaith acu mar "litreoir comhthéacs-íogair" (*an bean, *léine gorm, srl.) Mar sin féin, toisc nach dtuigeann an Gramadóir comhréir na Gaeilge ag leibhéal níos airde ná ranna cainte, níl sé in ann botúin níos casta a aimsiú.

Ar ndóigh, tá uirlisí próiseála teanga i bhfad níos cumhachtaí ar fáil sa lá atá inniu ann — ollsamhlacha teanga, parsálaithe comhréire, agus corpais den chéad scoth a éascaíonn cur chuige bunaithe ar shonraí teanga.  Pléifidh mé an chéad ghlúin eile den Ghramadóir a bhaineann úsáid as na teicneolaíochtaí seo go léir, agus dhá dhúshlán mhóra a thagann chun cinn san obair seo: (1) an difríocht idir rialacha a fhaightear sna leabhair ghramadaí nó sa Chaighdeán Oifigiúil agus na nósanna scríbhneoireachta a leanann pobal na Gaeilge sa Chorpas Náisiúnta, mar shampla; agus (2) deacrachtaí a bhaineann le haon chur chuige corpasbhunaithe nach ndéanann tagairt go díreach do rialacha ar leith sa Chaighdeán nó i bhfoinsí eile.

* Slides: [gramadoirnua.pdf](/files/gramadoirnua.pdf)
